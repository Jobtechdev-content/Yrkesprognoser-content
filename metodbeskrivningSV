# Metodbeskrivning för yrkesprognoser

Vi utgår från SSYK2012 och slår ihop några yrken till större yrkesgrupper (tex:  Juristyrken). Chefsyrken och yrken med färre än 3000 förvärvsarbetande i utgångsåret 2019 slås ihop till en ”restkategori”. Vi har ca 170 prognosyrken, inklusive restkategorin, som vi gör prognos för två prognosår; 2022 och 2026. Prognosen grundas i två separata prognoser, en för utbudet och en för efterfrågan på arbetskraft i respektive prognosyrke. 
Utbudet av arbetskraft i modellen utgörs av alla förvärvsarbetande. Den förvärvsarbetande befolkningen delas in i kompetensprofiler utifrån utbildningsnivå och utbildningsinriktning samt ålder. Baserat på historiska data beräknar vi flöden in och ut i dessa kompetensprofiler och gör prognos på antalet förvärvsarbetande i varje profil med hjälp av SCBs befolkningsprognoser. För utgångsåret 2019 beräknar vi andelen förvärvsarbetande i varje kompetensprofil per prognosyrke. Dessa andelar multipliceras sedan med prognosen för antalet individer i kompetensprofilen för prognosår 2022 och 2026. 
Antaganden: Vi antar att utbildningsdimensioneringen och preferenser för olika utbildningar är konstanta över tid. Likaså antar vi att pensionsålder inom respektive kompetensprofil är konstant över tid och att arbetsgivares preferenser kring kompetenser är konstant. Dvs, modellen tar (ännu) inte hänsyn till kompetensskiften[1]. 
Efterfrågan i modellen utgörs av antal förvärvsarbetande inom varje yrke och år och antalet platsannonser per yrke. Vi gör prognos över yrkets storlek i relation till total efterfråga och efterfråga per näringsgren. Sedan skriver vi fram total efterfråga per näringsgren med hjälp av trenden samt SCBs befolkningsprognoser och gör manuella justeringar efter kvalitativa bedömningar av konjunkturen. Vi multiplicerar de prognosticerade yrkesandelarna med prognoserna på det totala antalet förvärvsarbetande i näringsgrenen.
Efterfrågan ställs mot utbudet och vi tar fram ett konkurrensindex för varje yrke och år. 


För ytterligare information vänligen kontakta analysavdelningens funktionsbrevlåda. 
analysavdelningen@arbetsformedlingen.se

